Κορονοϊός: 416 νέα κρούσματα στην Ελλάδα - 240 στην Αττική
Ραγδαία άνοδο παρουσίασαν το τελευταίο 24ωρο οι νέες μολύνσεις από κορονοϊό, με τον ΕΟΔΥ να ανακοινώνει το απόγευμα της Τρίτης 416 κρούσματα. Στους 5 οι νέοι θάνατοι
Σε ανησυχητικά υψηλά επίπεδα επανήλθε ο αριθμός των νέων διαγνώσεων από κορονοϊό, καθώς ο Εθνικός Οργανισμός Δημόσια Υγείας (ΕΟΔΥ) ανακοίνωσε το απόγευμα της Τρίτης (29/9) 416 νέα κρούσματα του νέου ιού στη χώρα, εκ των οποίων 55 συνδέονται με γνωστές συρροές και 59 εντοπίστηκαν κατόπιν ελέγχων στις πύλες εισόδου. Ο αριθμός είναι ο δεύτερος υψηλότερος που έχει σημειωθεί, με το ρεκόρ να έχει καταγραφεί στις 21/9 με 453 κρούσματα. Τότε όμως τα 195 αποδίδονταν σε συρροές με τις 184 στο ΚΥΤ Καρά Τεπέ.
Ο συνολικός αριθμός των κρουσμάτων είναι 18123, εκ των οποίων το 56.1% άνδρες. Τα 2898 (16.0%) θεωρούνται σχετιζόμενα με ταξίδι από το εξωτερικό και 7479 (41.3%) είναι σχετιζόμενα με ήδη γνωστό κρούσμα.
Από τα 355 εγχώρια κρούσματα, τα 55 συνδέονται με γνωστές συρροές, ενώ 10 συνδέονται με δράση τυχαίας δειγματοληψίας του ΕΟΔΥ στο κέντρο της Αθήνας.
Αναλυτικότερα:
61 εισαγόμενα κρούσματα, εκ των οποίων 59 κρούσματα κατά τους ελέγχους που διενεργήθηκαν στις πύλες εισόδου της χώρας
2 εισαγόμενα κρούσματα που προσήλθαν αυτοβούλως για έλεγχο
240 κρούσματα στην Περιφέρεια Αττικής, εκ των οποίων 19 συνδέονται με γνωστές συρροές, ενώ 12 αναφέρουν πρόσφατο ταξίδι στο εσωτερικό της χώρας
12 κρούσματα στην Π.Ε. Θεσσαλονίκης , εκ των οποίων 1 συνδέεται με γνωστή συρροή
1 κρούσμα στην Π.Ε. Αιτωλοακαρνανίας
2 κρούσματα στην Π.Ε. Βοιωτίας, εκ των οποίων 1 συνδέεται με γνωστή συρροή
5 κρούσματα στην Π.Ε. Αχαΐας, εκ των οποίων 1 συνδέεται με γνωστή συρροή
2 κρούσματα στην Π.Ε. Γρεβενών
3 κρούσματα στην Π.Ε. Εύβοιας
3 κρούσματα στην Π.Ε. Ζακύνθου, όλα συνδεόμενα με γνωστή συρροή
1 κρούσμα στην Π.Ε. Ηλείας
3 κρούσματα στην Π.Ε. Ημαθίας
1 κρούσμα στην Π.Ε. Ηρακλείου
8 κρούσματα στην Π.Ε. Ιωαννίνων, εκ των οποίων 5 συνδέονται με γνωστές συρροές
4 κρούσματα στην Π.Ε. Καρδίτσας
3 κρούσματα στην Π.Ε. Καστοριάς, εκ των οποίων 1 συνδέεται με γνωστή συρροή
4 κρούσματα στην Π.Ε. Κοζάνης
1 κρούσμα στην Π.Ε. Κορινθίας
7 κρούσματα στην Π.Ε. Λάρισας, εκ των οποίων 2 συνδέονται με γνωστή συρροή
2 κρούσματα στην Π.Ε. Λέσβου, συνδεόμενα με γνωστή συρροή
1 κρούσμα στην Π.Ε. Μαγνησία
1 κρούσμα στην Π.Ε. Μεσσηνίας
4 κρούσματα στην Π.Ε. Πέλλας
5 κρούσματα στην Π.Ε Πιερίας, εκ των οποίων 2 συνδέονται με γνωστή συρροή
1 κρούσμα στην Π.Ε. Πρέβεζας
18 κρούσματα στην Π.Ε. Σάμου, εκ των οποίων 16 συνδέονται με γνωστές συρροές
7 κρούσματα στην Π.Ε. Τρικάλων, εκ των οποίων 2 συνδέονται με γνωστή συρροή
2 κρούσματα στην Π.Ε. Φθιώτιδας
2 κρούσματα στην Π.Ε. Χαλκιδική
12 κρούσματα βρίσκονται υπό διερεύνηση.
Στους 79 ανέρχονται οι συμπολίτες μας που νοσηλεύονται διασωληνωμένοι και αποτελεί ρεκόρ το οποίο συμβαίνει για δεύτερη φορά. Η διάμεση ηλικία τους είναι 68 ετών. Οι 19 (24.1%) είναι γυναίκες και οι υπόλοιποι άνδρες. To 88.6%, των διασωληνωμένων, έχει υποκείμενο νόσημα ή είναι ηλικιωμένοι 70 ετών και άνω.
Επίσης 207 ασθενείς έχουν εξέλθει από τις ΜΕΘ.
Τέλος, έχουμε 5 ακόμα καταγεγραμμένους θανάτους και 388 θανάτους συνολικά στη χώρα. 143 (36.9%) γυναίκες και οι υπόλοιποι άνδρες. Η διάμεση ηλικία των θανόντων συμπολιτών μας ήταν τα 78 έτη και το 96.6% είχε κάποιο υποκείμενο νόσημα ή/και ηλικία 70 ετών και άνω.